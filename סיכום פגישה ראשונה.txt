שלום יסמין,

בהמשך לפגישה שלנו היום, אני מסכמת את העבודה הנדרשת ממך:

בשלב המקדים, עליך לוודא שאת יכולה לעבוד עם הקוד של TALENT.AI (בעיקר עם אלגוריתם האשכול), להריץ אותו ולהחליף בין פונקציות מרחק שונות. כשתרגישי בנוח עם הקוד, נבקש ממך להריץ את האלגוריתם עם פונקציה מסוימת (או שתיים) מהקוד של דנה שם-טוב (עדיין לא הושלם).

עיקר העבודה שלך הוא השלמת המדידות החסרות עבור מערכת ההמלצה.
עקרונית, המדידה החשובה ביותר היא על טיב ההמלצה שהמערכת מספקת. לצורך מדידה זו (ונושא ההטיה) יש צורך בקבוצת מבחן שמורכבת מרשומות של עובדים בחברות שלא נעשה בהן שימוש לבניית המודל וכן שלא משתמשים בנתון על מקום העבודה הנוכחי שלהם עבור החיזוי (שהוא המשתנה שרוצים לחזות באמצעות מערכת ההמלצה). 
מדידות על נתונים אחרים והשוואה למערכות המלצה אחרות, אמנם נדרשו על ידי השופטים מקהילת מערכות המלצה (RECSYS) ונדרשות לצורך פרסום מדעי בקהילה זו, אולם יש להן הרבה פחות חשיבות לצורך פרסום מדעי בקהילות למידת מכונה ובינה מלאכותית. לכן, ניתן לוותר עליהן (מה גם שהן דורשות מעורבות תכנותית בבניה של מודל עבור נתונים אחרים). 

באופן ספציפי המדידות החסרות עבור המערכת הנוכחית הן:
1. חישוב של Inter-cluster distance (=המרחק הממוצע בין פריטים באשכול לבין פריטים באשכולות האחרים) - שרוצים שיהיה גדול - (ככל הנראה מידע זה יהיה זמין מהעבודה עם דנה)
לעומת  Intra-cluster distance (=המרחק הממוצע בין זוגות פריטים בתוך האשכול) - שרוצים שיהיה קטן (ככל הנראה מידע זה יהיה זמין מהעבודה עם דנה)
בנוסף, הייתי מפרטת לכל זוג אשכולות את המרחק בין המרכזים שלהם. (ככל הנראה מידע זה יהיה זמין מהעבודה עם דנה)
(לדעתי, הדיווח פרויקט גמר ובמאמר משתמש בטעות במושג Inter-cluster distance כאשר בפועל חושב Intra-cluster distance, כי אנחנו מציינים במאמר השני את הגודל הקטן של מדד זה כיתרון של פונקצית המרחק. כדאי לוודא מה אכן חושב ולעדכן את המושג המדווח במאמר).

2. מתן דיווח מפורט בקובץ אקסל (או בטבלה בוורד) של תוצאות הניסויים בקבוצת המבחן לגבי טיב ההמלצה ברשומות המבחן. 
הדיווח צריך לכלול לכל רשומת מבחן (עובד) את כל ערכי השדות שלה (ששימשו לחיזוי) ואת השדה של התוצאה של הניסוי, כלומר, באיזה מקום ברשימת מקומות העבודה המומלצים מדורג מקום העבודה הנוכחי שלו. 
יש לכתוב גם את הגודל של רשימת הדירוג הניתנת ויש לתת ערך מספרי אחיד קל לזיהוי לציון המקרים שבהם מקום העבודה הנוכחי לא מופיע בכלל ברשימה המומלצת על ידי המערכת.
מדיווח כזה אנחנו יכולות לחשב מדדי טיב מקובלים כמו PRECISION, RECALL, NDCG וגם מדדים אחרים שאולי יבקשו מאיתנו בעתיד.
3. מתן דיווח מפורט בצורה זהה לדיווח 2 של הניסויים בקבוצת המבחן על מודל שבו לא היה שימוש בנתוני גיל/מין. 
(אם יש מודלים שבהם רק נתון אחד מהם הוסר כדאי לצרף את התוצאות הנ"ל עבור כל אפשרות בנפרד: א. תוצאות במודל ללא משתנה גיל, ב. תוצאות במודל ללא משתנה מין, ג. תוצאות במודל ללא שני המשתנים).

ניסויים חסרים שלא ניתן להם מענה בעבודה שלך:
4. תגובתיות המערכת - לדווח על פני כמה ניסיונות נעשה חישוב הממוצע של זמן התגובה (שקיים בדוח הפרויקט ומשם לקחנו את הממוצעים שדווחו במאמר): א. עבור HR, ב. עבור מועמד.

בהינתן תוצאות אלה נוכל בהחלט לפרסם את המאמר בכנס איכותי וגם בכתב-עת מדעי.

בברכה,
אביבית